# Metaverse for Smart Factory Contest 2022 
ผลงานการแข่งขัน Metaverse for Smart Factory Contest 2022 (https://smartfactory.hcilab.net/contest/metaverse2022/)
## ชื่อผลงาน วิสตอรี่ (VISTORY)
### ที่มาและความสำคัญ
ในปัจจุบันเทคโนโลยีเข้ามามีบทบาทในชีวิตประจำวันของผู้คนอย่างมาก ไม่ว่าจะเป็นโทรศัพท์มือถือ คอมพิวเตอร์ ทีวี และอุปกรณ์อิเล็กทรอนิกส์อื่นๆ ซึ่งเมื่ออุปกรณ์เหล่านี้เสียหายผู้บริโภคทั่วไปก็มักจะนำไปซ่อม แต่เนื่องจากเทคโนโลยีเหล่านี้มีการพัฒนาอย่างต่อเนื่องทำให้อุปกรณ์ที่ตกรุ่นไปแล้วจะหาอะไหล่ได้ยาก หรือไม่คุ้มค่าที่จะซ่อม ผู้บริโภคจึงเลือกที่จะซื้อเครื่องใหม่ และทิ้งเครื่องที่พังแล้ว สิ่งของเหล่านั้นจึงกลายเป็นขยะอิเล็กทรอนิกส์ จากรายงาน UN’s Global E-Waste Monitor พบว่า ในปี 2021 มีปริมาณขยะอิเล็กทรอนิกส์สูงถึง 57.4 ล้านตัน ในจำนวนขยะอิเล็กทรอนิกส์เหล่านี้มีเพียงแค่ร้อยละ 18 เท่านั้น ที่ได้รับการกำจัดอย่างถูกต้อง ส่วนที่เหลือนั้นไม่ได้รับการจัดการขยะที่ถูกต้อง จึงทำให้เกิดผลเสียด้านต่างๆ ทั้งด้านสิ่งแวดล้อม ด้านสุขภาพของผู้ที่ทำงานเกี่ยวกับขยะอิเล็กทรอนิกส์ และการสูญเสียโอกาสทางเศรษฐกิจ เนื่องจากโลหะต่างๆที่อยู่ในขยะอิเล็กทรอนิกส์ สามารถนำกลับมาใช้ในกระบวนการผลิตต่อไปได้หากได้รับการรีไซเคิลอย่างถูกวิธี สำหรับประเทศไทยมีขยะอิเล็กทรอนิกส์จากชุมชนกว่า 380,000 ตันต่อปี แต่ขยะเหล่านี้กลับถูกรวบรวมเพื่อส่งต่อไปสถานีรีไซเคิลอย่างถูกวิธีเพียงร้อยละ 7.1 ในขณะที่ขยะส่วนที่เหลือถูกนำไปกองรวมกับขยะมูลฝอย เพื่อรอการฝังกลบ ทางทีมของผู้พัฒนาได้เล็งเห็นปัญหาเหล่านี้ จึงอยากจะร่วมเป็นส่วนหนึ่งในการแก้ไขปัญหาดังกล่าวด้วยการพัฒนาแบบจำลองโรงงานคัดแยกขยะ เพื่อเป็นต้นแบบในการเตรียมความพร้อมพัฒนาอุตสาหกรรมไทยให้เข้าสู่ยุค 5.0 โดยพัฒนาผ่านโปรแกรมจำลอง ซึ่งโรงงานจำลองที่พัฒนาขึ้นประกอบไปด้วย การคัดแยกขยะอิเล็กทรอนิกส์ โดยอาศัยระบบ TeleSorting System เพื่อคัดแยกขยะอิเล็กทรอนิกส์ อีกทั้งโรงงานเสมือนนั้นยังสามารถสั่งการภายในความเป็นจริงเสมือนได้ เพื่อให้ผู้ใช้งานสามารถสั่งการและควมคุมโรงงานผ่านระยะไกลได้ เพื่อความปลอดภัยของผู้ที่ปฏิบัติงานในโรงงาน เนื่องจากโรงงานคัดแยกขยะอิเล็กทรอนิกส์มีความเกี่ยวข้องกับสารเคมี ซึ่งขยะที่คัดแยกแล้วจะถูกนำไปแปรรูปเพื่อนำกลับไปใช้ใหม่ เป็นการสร้างมูลค่าให้กับทรัพยากรที่มีอยู่ร่วมกับการลดปริมาณขยะอิเล็กทรอนิกส์เพื่อส่งเสริมความยั่งยืนในอนาคต
### วัตถุประสงค์
1. เพื่อสร้างโปรแกรมจำลองที่สามารถทำงานร่วมกับ TeleSorting System 
2. เพื่อสร้างโปรแกรมจำลองที่เป็นต้นแบบในการนำไปต่อยอดสู่อุตสาหกรรม 5.0
3. เพื่อสร้างแบบจำลองโรงงานคัดแยกขยะอิเล็กทรอนิกส์
### ประโยชน์ที่ได้รับ
1. สามารถนำโปรแกรมที่ได้พัฒนาขึ้นไปประยุกต์ใช้ให้เข้ากับโรงงานอุตสาหกรรม
2. สามารถนำโปรแกรมที่พัฒนาขึ้นไปต่อยอด เพื่อพัฒนาอุตสาหกรรมในประเทศไทยได้
3. สามารถนำโปรแกรมที่ได้พัฒนาขึ้นไปใช้งานร่วมกับ TeleSorting System ได้
### ภาพรวมระบบ
ระบบการทำงานของ VISTORY จะเป็นระบบโรงงานเสมือนที่จำลองขึ้นจากโรงงานในความเป็นจริงโดยมีการเชื่อมต่อการรับส่งระหว่างข้อมูลในโรงงานเสมือนและโรงงานจริงแบบเรียลไทม์ เมื่อทำการสั่งการโรงงานภายในโรงงานเสมือนระบบจะทำการส่งคำสั่งไปยังโรงงานจริงเพื่อความคุมการทำงานของโรงงาน เพื่อให้สามารถควบคุมการทำงานของโรงงานได้จากระยะไกลผ่านโรงงานเสมือน

![Screenshot (824)](https://user-images.githubusercontent.com/114386015/194265047-b215087b-3905-45da-8f35-d5a3e1b482ee.png)

### คลิปสาธิตผลงาน
https://youtu.be/jfrqrqe9vmA

## รายชื่อสมาชิกทีม Alumirise
1. ชยพัทธ์ พีรนพวัฒน์
2. ธีรนันท์ อนุพันธ์
3. ต้นตะวัน ใจเที่ยง
4. รามฤทธิ์ สุดใจ
5. ศิวัชณัฎฐ์ คำหงษา 
### ช่องทางการติดต่อ
Email: chayapatppp@gmail.com 
